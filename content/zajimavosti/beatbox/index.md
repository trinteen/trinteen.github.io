---
title: "Beatbox - Beatbox Battle a jak jsem se k tomu dostal"
date: 2023-07-25T21:15:00+02:00
draft: true
---

{{< youtube id="VesBAhPUUMM" >}} 


Beatbox je způsob vytváření zvuků, které imitují perkuse, a to pouze ústy, tedy bez použití hudebních nástrojů. Provádí se pomocí cíleného ovládání jazyka, tváří, krčních svalů a kontroly dechu. Tímto způsobem lze napodobit rytmus a zvuk různých nástrojů.


Ještě předtím, než začnu tímto dnem (26. září 2016), tak začnu od začátku, jak to vše začalo. S beatboxem jsem se poprvé seznámil přes video s RoxorLoopsem z roku 2006. Ano nejznámější osobou je Michael Winslow známý jako Larvelle Jones z Policejní akademie, věděl jsem, že dělá zvuky pusou, ale v té době mi nebyl pojem BEATBOX znám. Po videu s RoxorLoopsem, jsem se začal seznamovat a zatěžovat server Youtube svým neustálým klikáním na replay a vyhledáváním – poznával jsem komunitu jen prostřednictvím internetu. A to jak světová jména, tak i u nás doma – nejznámější a nejúspěšnější crew Beatburger Band, která se může hrdě pyšnit 2. místem na 2. Beatbox Battle World Championship 2009. Dále například MakoMako, kteří se probojovali až do finále Talentu v 2010. Třešničkou na dortu toho roku bylo vystoupení legendárního Beardymana v SaSaZu – Neskutečná show. Poté jsem se zúčastnil velké většiny koncertů nebo vystoupení En.drua, jak samotného, tak i s Danem Bárou nebo dokonce i Rico Lopem, stand up comedy „NA STOJÁKA“. Jelikož jsem byl na jeho akcích, tak často a stále v kontaktu, tak se z nás stali přátelé – dnes mohu s klidem říct že i bráchové. A právě díky Ondřejovi, jsem poznal mnoho dalších úžasných lidí kolem beatboxu a nejen beatboxu. Další pro mě vzácnou osobou, kterou jsem poznal je taťka (GURU) českého beatboxu Jaro Cossiga, kterému patří velké DÍKY! Právě díky jeho velkému srdci mi umožnil a zařídil soukromý tryskáč s vlastním pilotem Ondřejem, který pro mě přijel a odvezl mě na ESH Beatbox Battle. A od té chvíle se mi plní jeden sen za druhým. A pak že to nejde. JDE, jen se nesmíte vzdát a vytrvat. Je to dokonalý pocit se z návštěvníka – obdivovatele dostat až k týmu Czech Beatbox Battle, a byt tak součástí celého dění kolem beatboxu, a to nejen na území ČR, ale i mimo ni! Byl rok 2018. Rok kdy se konal 5. Beatbox Battle World Championship 2018 a byla mi nabídnuta možnost se této akce zúčastnit. Neváhal jsem ani minutu a řekl jsem ANO! Byl to ultra-mega-zážitek. Nejen že jsem mohl být u toho, jak všichni prskají do mikrofonu, aby získali titul mistra světa. Ale potkat naživo – z masa a kostí – legendy co jsem znal jen přes internet? Prostě luxus – nemám slov.


### Odkazy

Czech Beatbox Battle - [Facebook](https://www.facebook.com/czechbeatboxbattle/), [Youtube](https://www.youtube.com/channel/UCAurRG0Tjlr8Ff2ECYEupDQ) - Hlavní organizátor MČR

Czech Beatbox Comunity - [Facebook](https://www.facebook.com/czechbeatboxcommunity) - rodina beatboxeru z ČR

CZ/SK beatbox - [Facebook](https://www.facebook.com/groups/520286994683435) - facebook skupina